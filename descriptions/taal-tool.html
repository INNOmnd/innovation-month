<h2>Maak je persoonlijke AI assistent</h2>
<h3>Waarom deze workshop</h3>
<p>Wil jij gepersonaliseerde antwoorden ontvangen van Copilot of ChatGPT?</p>

<p>Veel mensen stellen algemene vragen aan AI-tools. Denk aan: “Wat is een goede werkvorm?” of “Schrijf een stukje over tuinonderhoud?” Maar wist je dat je AI ook kunt ‘voeden’ met eigen informatie? Bijvoorbeeld met documenten, procesbeschrijvingen of handleidingen. Zo geef je de AI extra kennis mee.</p>

<h3>Werk met betrouwbare bronnen</h3>
<p>Je kunt ook websites en bestanden koppelen aan je AI-agent. Zo krijg je alleen antwoorden op basis van informatie van sites en documenten die jij vertrouwt en toevoegt.</p>

<h3>Wat ga je doen</h3>
<p>Wil je hier meer over weten? Dan is deze korte en praktische workshop iets voor jou! In een uurtje leer je hoe je werkt met een persoonlijke AI-assistent. Je ontdekt hoe je ze inricht, maakt en instructies geeft. We vertellen je ook meer over de kansen én risico’s van werken met AI.</p>
