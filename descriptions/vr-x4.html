<h3>Over deze sessie</h3>
<p>"Kruip in de huid van iemand met dementie met de VR belevingen van Into D’mentia! Ervaar waar mensen met dementie dagelijks tegenaan lopen en hoe de omgeving op ze reageert.
Het is heel moeilijk om je voor te stellen wat er in iemand anders omgaat. Al helemaal wanneer die ander dementie heeft. Waarom doet de cliënt, je partner of ouder zo anders? Wat denkt hij/zij? Hoe zou het zijn als de normaalste zaken opeens niet meer lukken, als je steeds vaker iets vergeet en je opeens afhankelijk wordt van anderen in je dagelijks leven? Ook al word je er dagelijks mee geconfronteerd: het écht snappen blijft moeilijk.</p>

<p>De VR belevingen laten deelnemers op een laagdrempelige manier ervaren hoe het is om in een beginnend en verder gevorderd stadium van dementie te verkeren."</p>
